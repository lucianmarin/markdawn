---
layout: post
date: 2014-07-28 14:30
title: "Românii au probleme serioase"
author: lucian
---

Începând cu august 2013, am început să lucrez la propriile aplicații web. Mi-a plăcut foarte mult cum se lucrează în Django. Totul este foarte curat, Python este un limbaj de programare pur și simplu delicios. Dacă îți place design-ul, fii sigur că poți crea orice îți imaginezi. Iar mie îmi place design-ul. Atât de mult, încât nu pot trăi fără design.

Dar nu despre design sau programare este vorba. Ci despre români. De ce? În primul rând pentru că nu pot avea încredere în români. În al doilea rând pentru că mă simt străin în propria țară. Este un sentiment care probabil doar eu îl am. Dar am impresia că nu sunt singur.

Îmi plac românii creativi. Îi urmăresc oriunde am ocazia, pe Behance, pe Dribbble, pe Instagram. Twitter și Facebook văd că a fost împânzit de nulități. Iar aici cred că putem schimba ceva. Cel puțin, eu cred că pot schimba ceva.

Am creat Markdawn pentru a avea la dispoziție unelte puternice precum Markdown Syntax și LaTeX. Cred că este o alternativă destul de bună la WordPress și pentru toți cei care nu vor să administreze o platformă de CMS. În comparație cu WordPress, pe Markdawn tot ce trebuie să faci este să începi să scrii. Odată ce ai terminat de scris ai dat publish, iar articolul tău ajunge în inbox-ul celor care te urmăresc. Simplu și elegant.

Atunci când am crezut că Markdawn nu rezolvă o problemă importantă oricât de mult aș simplifica procesul de a scrie un articol, am început să lucrez la [Sublevel](http://sublevel.net/). Mulți cred că este o clonă a Twitter, alții cred că este o clonă a Reddit. Eu cred că este că este un serviciu care poate înlocui email-ul. Este foarte mult de muncă, nu doar din punct de vedere al programării ci și al design-ului.

Care a fost suportul primit din partea românilor pentru aceste 2 proiecte într-un an de zile? Niciunul. Nimic. Zero. Nul. Mulțimea vidă. Atunci când primești mai multă susținere de la americani, indieni și ruși, țara ta are o problemă, tu ai o problemă, noi toți avem probleme serioase. Eu cred că în următorii 20 de ani putem considera România un wasteland de toată frumusețea dacă nu încercăm să le rezolvăm.